# Cvičení 4 CSS rozložení stránky
1. Vyjděte z dokumentu vytvořeného v minulém cvičení.
2. V HTML kódu můžete provádět drobné změny po konzultaci s cvičícím (některé tipy viz níže).
3. Změny stylu provádějte pouze v externím stylovém předpisu, žádné přímé definice stylů nebudou v HTML kódu.

4. Změňte a doplňte stylový předpis tak, aby se výsledné rozložení stránky blížilo následujícímu obrázku: [zadani-3.png](https://www.fit.vutbr.cz/study/courses/ITW/private/cviceni/zadani-3.png).
5. Shrnutí vlastností:
    * použité obrázky na pozadí: [itw_cv3.zip](https://www.fit.vutbr.cz/study/courses/ITW/private/cviceni/itw_cv3.zip) (z minulého cvičení)
    * použité barvy: #656565 - šedá, #b15e23 - světle hnědá na světlém pozadí, #d5a17c - světle hnědá na tmavém pozadí, #3c1f0a - tmavě hnědá, bílá, černá.
    * šířka obsahu: 960 pixelů.
    * střední část stránky rozdělena do dvou sloupců, levý sloupec cca o 20% větší než pravý.
    * sekce Přednášky rozdělena do dvou stejně širokých sloupců.
    * obrázek ke každé přednášce vlevo od nadpisu a popisného textu.
    * v pravém sloupci pozadí se šedým gradientem.
6. Drobné tipy na úpravy HTML kódu, které by Vám mohly pomoci:
    * Obalení popisného textu a nadpisu každé přednášky do společného blokového elementu.
    * Obalení popisného textu a obrázku každého cvičení do společného blokového elementu.
    * Obalení sekcí Přednášky a Přehled výsledků do samostatného divu.
    * Obalení sekce Cvičení do samostatného elementu div.
    * Přidání samostatného divu za div obalující sekci Cvičení.
    * Stejný postup jako v předchozích třech bodech aplikujte i v zápatí stránky, tedy u sekcí "Kontaktujte nás" a "Související předměty".
    * Obalení všeho obsahu do jednoho nebo dvou divů, aby bylo možné definovat šířku obsahu.