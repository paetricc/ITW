# Cvičení 2 Jazyk HTML
1. Seznamte se zběžně s organizací [oficiální specifikace HTML](http://www.w3.org/TR/html5/), všimněte si zvláště [seznamu elementů](http://www.w3.org/TR/html5/index.html#elements-1) v příloze.
2. Zvolte si vhodný editor pro tvorbu WWW stránek
    * Na Linuxu např. [kate](http://kate.kde.org/)
    * Ve Windows např. [PsPad](http://www.pspad.com/)
    * ... nebo jiný podle vlastní volby, který umožňuje komfortní editaci HTML a CSS kódu (ne WYSIWYG), (např. [VSCode](https://code.visualstudio.com/), ...)
    * Zjistěte, kde je možno ve zvoleném editoru nastavit použití znakové sady UTF-8.
3. Vytvořte nový soubor s příponou html a v něm základní kostru HTML dokumentu. Můžete například použít kód připravené šablony [sablona.html](https://www.fit.vutbr.cz/study/courses/ITW/private/cviceni/sablona.html.cs).
4. Doplňte do hlavičky titulek stránky ITW - tvorba webových stránek a zkontrolujte kódování dokumentu
5. Vložte do dokumentu nadpis první úrovně ITW tvorba webových stránek, kde ITW je zároveň odkaz vedoucí sám na sebe.
6. Dále vložte nadpisy druhé úrovně rozdělující dokument na pojmenované sekce:
    * O předmětu ITW - tvorba webových stránek
    * Přednášky
    * Přehled výsledků
    * Cvičení
    * Kontaktujte nás
    * Související předměty
7. Zobrazte dokument ve webovém prohlížeči
8. Před první nadpis druhé úrovně vložte nabídku – odkazy vedoucí na jednotlivé části stránky označené nadpisy druhé úrovně. Použijte nečíslovaný seznam s vloženými odkazy.
9. Sekce O předmětu bude obsahovat souvislý blok textu, ve kterém budou některé úseky zvýrazněny.
10. Sekce Přednášky bude obsahovat 4 obecné bloky pro jednotlivé přednášky (vyberte si 4 přednášky předmětu ITW). Každý blok bude obsahovat:
    * ikonu ve formě obrázku (použijte tyto obrázky: [ikony.zip](https://www.fit.vutbr.cz/study/courses/ITW/private/cviceni/ikony.zip))
    * název přednášky ve formě odkazu vedoucího na slajdy k přednášce
    * krátký popisný text k přednášce (1 věta)
11. Sekce Přehled výsledků bude obsahovat tabulku podle vzoru [tabulka1.jpg](https://www.fit.vutbr.cz/study/courses/ITW/private/cviceni/tabulka1.jpg) (stylem se zatím nezabývejte).
12. Sekce Cvičení bude obsahovat 4 bloky pro náhodně vybraná cvičení z předmětu ITW, obsah bude mít stejnou strukturu jako obsah sekce Přednášky.
13. Sekce Kontaktujte nás bude obsahovat následující kontakty (emailové odkazy budou ve formě odkazů, použijte definiční seznam):
    * Garant: itw-garant@fit.vutbr.cz
    * Přednášející: itw-prednasejici@fit.vutbr.cz
    * Cvičící: itw-cvicici@fit.vutbr.cz
14. Sekce Související předměty bude obsahovat odkazy na následující předměty (použijte nečíslovaný seznam s vloženými odkazy):
    * Informační systémy
    * Pokročilé informační systémy
    * Analýza informačních systémů
    * Skriptovací jazyky
15. Vzhledem jednotlivých prvků se zatím nezabývejte.
16. Vytvořený dokument zkontrolujte [validátorem](http://validator.w3.org/).
17. Zpřístupněte výsledný dokument prostřednictvím serveru [www.stud.fit.vutbr.cz](http://www.stud.fit.vutbr.cz/). Opět zkontrolujte kódování dokumentu. V případě problémů diagnostikujte chybu a konzultujte řešení se cvičícím.